<html>
<head>
<title>古诗库：全宋词：方味道</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css" tppabs="http://www.lingshidao.cn/gushi/songci/style.css"></head>
<body><script language="javascript" src="../../search.js" tppabs="http://www.lingshidao.cn/search.js"></script>
<center><input type="button" value="本页内部搜索" onclick="gofind()"></center>

                 <p align="center">方味道<p align="center">壮椿岁（寿赵丞相）</p>
<ul>
    恭审某官间期淑气，特立高标。仰维岳之生贤，一朝献颂；赋缁衣而入相，四海同声。欣逢五百年之期，愿上八千岁之祝。可占耆艾，曷尽形容。音寄水龙吟，名为壮椿岁。倘蒙省览，万有荣光。
<p>
    纶巾少驻家山，北窗睡觉南薰起。黄庭细看，长生秘诀，神仙奇趣。奈此苍生，顾苏炎热，仰为霖雨。趁丹心未老，将整顿乾坤，手为经理。
<p>
    好是今年庆事。抱奇孙、一门佳气。蓬山振佩，麟符重锡，褒纶新美。玉树参庭，桂枝分种，香浮兰芷。看他年、接武三槐，长是伴、壮椿岁。
<p>
</ul>
                
<div style="DISPLAY: none"><script src="http://www.lingshidao.cn/www.lingshidao.cn/count/count.php" tppabs="http://www.lingshidao.cn/count/count.php"></script></div></body>
</html>
