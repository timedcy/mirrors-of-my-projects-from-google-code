<html>
<head>
<title>古诗库：全宋词：谈羲仲</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css" tppabs="http://www.lingshidao.cn/gushi/songci/style.css"></head>
<body><script language="javascript" src="../../search.js" tppabs="http://www.lingshidao.cn/search.js"></script>
<center><input type="button" value="本页内部搜索" onclick="gofind()"></center>

                 <p align="center">谈羲仲<p align="center">满庭芳</p>
<ul>
    星宿呈祥，溪山钟秀，凛然生此真贤。冰清玉润，还称岁寒天。正是梅梢酝雪，探江南，春信先传。庭轩爽，涓涓皎月，今夜十分圆。
<p>
    开筵。称寿处，歌尘飞动，舞袖蹁跹。愿公与椿松，对阅天年。第恐宏才重望，不容暂吟醉苕川。龙光近，行看凤诏，来自日华边。
<p>
</ul>
<p align="center">点绛唇</p>
<ul>
    冰玉神人，岁寒时节迎初诞。照溪梅绽。秀岭孤松远。
<p>
    香雾氤氲，不放重帘卷。歌声缓。酒杯深劝。此会年年见。
<p>
</ul>
                
<div style="DISPLAY: none"><script src="http://www.lingshidao.cn/www.lingshidao.cn/count/count.php" tppabs="http://www.lingshidao.cn/count/count.php"></script></div></body>
</html>
