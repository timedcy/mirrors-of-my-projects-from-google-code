<html>
<head>
<title>古诗库：全宋词：连仲宣</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css" tppabs="http://www.lingshidao.cn/gushi/songci/style.css"></head>
<body><script language="javascript" src="../../search.js" tppabs="http://www.lingshidao.cn/search.js"></script>
<center><input type="button" value="本页内部搜索" onclick="gofind()"></center>


                 <p align="center">连仲宣<p align="center">念奴娇</p>
<ul>
    暗黄着柳，渐寒威收敛，日和风细。□□端门初锡宴，郁郁葱葱佳气。太一行春，春藜照夜，夜色明如水。鳌山彩结，恍然移在平地。
<p>
    曲盖初展湘罗，玉皇香案，近雕阑十二。夹道红帘齐卷上，两行绝新珠翠。清跸声乾，传柑宴罢，闪闪星球坠。下楼归去，觚棱月衔龙尾。
<p>
</ul><p>
                
<div style="DISPLAY: none"><script src="http://www.lingshidao.cn/www.lingshidao.cn/count/count.php" tppabs="http://www.lingshidao.cn/count/count.php"></script></div></body>

</html>
