<html>
<head>
<title>古诗库：全宋词：李德载</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css" tppabs="http://www.lingshidao.cn/gushi/songci/style.css"></head>
<body><script language="javascript" src="../../search.js" tppabs="http://www.lingshidao.cn/search.js"></script>
<center><input type="button" value="本页内部搜索" onclick="gofind()"></center>
 <p align="center">李德载<p align="center">眼儿媚</p>
<ul>
    雪儿魂在水云乡。犹忆学梅妆。玻璃枝上，体薰山麝，色带飞霜。
<p>
    水边竹外愁多少，不断俗人肠。如何伴我，黄昏携手，步月斜廊。
<p>
</ul>
<p align="center">早梅芳近</p>
<ul>
    深院静，小阑傍。标致不寻常。尽他桃杏占风光。谁敢斗新妆。
<p>
    玉堂中，梁苑里。休把雪来轻比。莫吹长笛巧摧残。留取月中看。
<p>
</ul>
<p align="center">早梅芳近</p>
<ul>
    残腊里，早梅芳。春信报新阳。晓来枝上斗寒光。轻点寿阳妆。
<p>
    雪难欺，霜莫妒。别是一般风措。望林人意正夭饶。又看长新条。
<p>
</ul>
                <div style="DISPLAY: none"><script src="http://www.lingshidao.cn/www.lingshidao.cn/count/count.php" tppabs="http://www.lingshidao.cn/count/count.php"></script></div></body>
</html>
