<html>
<head>
<title>古诗库：全宋词：陈潜心</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css" tppabs="http://www.lingshidao.cn/gushi/songci/style.css"></head>
<body><script language="javascript" src="../../search.js" tppabs="http://www.lingshidao.cn/search.js"></script>
<center><input type="button" value="本页内部搜索" onclick="gofind()"></center>

                 <p align="center">陈潜心<p align="center">百字令（寿虞守・正月十二）</p>
<ul>
    梅峰孕秀，太仙翁、咫尺元宵三夕。盛德温温如玉粹，多少殊勋嘉绩。两拥朱幡，独清节，高谊真难屈。景疏堂下，台星长伴南极。
<p>
    雅羡椿桂联芳，金章紫绶，拜舞欢声溢。福备宜高仁者寿，喜占人间八十。汉重申公，周登尚父，盛事今犹昔。九重注想，蒲车行聘遗逸。
<p>
</ul>
                
<div style="DISPLAY: none"><script src="http://www.lingshidao.cn/www.lingshidao.cn/count/count.php" tppabs="http://www.lingshidao.cn/count/count.php"></script></div></body>
</html>
