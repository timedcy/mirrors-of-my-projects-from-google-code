<html>
<head>
<title>古诗库：全宋词：贾应</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css" tppabs="http://www.lingshidao.cn/gushi/songci/style.css"></head>
<body><script language="javascript" src="../../search.js" tppabs="http://www.lingshidao.cn/search.js"></script>
<center><input type="button" value="本页内部搜索" onclick="gofind()"></center>

                 <p align="center">贾应<p align="center">水调歌头（呈判府宣机先生乞赐笑览）</p>
<ul>
    晚日浴鲸海，璧月挂鳌峰。不知今夕何夕，灯火万家同。楼外芙渠开遍，人在琉璃影里，语笑隔帘重。对景且行乐，一醉任东风。黄堂宴，春酒绿，艳妆红。文章太守，和气都在笑谈中。正此觥筹交错，只恐笙歌未散，温诏促追锋。来岁传柑处，侍宴自从容。
<p>
</ul>
                
<div style="DISPLAY: none"><script src="http://www.lingshidao.cn/www.lingshidao.cn/count/count.php" tppabs="http://www.lingshidao.cn/count/count.php"></script></div></body>
</html>
