<html>
<head>
<title>古诗库：全宋词：张磐</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css" tppabs="http://www.lingshidao.cn/gushi/songci/style.css"></head>
<body><script language="javascript" src="../../search.js" tppabs="http://www.lingshidao.cn/search.js"></script>
<center><input type="button" value="本页内部搜索" onclick="gofind()"></center>

                 <p align="center">张磐<p align="center">绮罗香（渔浦有感）</p>
<ul>
    浦月窥檐，松泉漱枕，屏里吴山何处。暗粉疏红，依旧为谁匀注。都负了、燕约莺期，更闲却、柳烟花雨。纵十分、春到邮亭，赋怀应是断肠句。
<p>
    青青原上荠麦，还被东风无赖，翻成离绪。望极天西，惟有陇云江树。斜照带、一缕新愁，尽分付、暮潮归去。步闲阶、待卜心期，落花空细数。
<p>
</ul>
<p align="center">浣溪沙</p>
<ul>
    习习轻风破海棠。秋千移影上回廊。画长蝴蝶为谁忙。
<p>
    度柳早莺分暖绿，过花小燕带春香。满庭芳草又斜阳。
<p>
</ul>
                
<div style="DISPLAY: none"><script src="http://www.lingshidao.cn/www.lingshidao.cn/count/count.php" tppabs="http://www.lingshidao.cn/count/count.php"></script></div></body>
</html>
